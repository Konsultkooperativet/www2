---
layout: post
title:  "Välkommen Linda Vitell!"
date:   2018-06-11 06:00:00 +0100
categories: medlem
image:     /assets/img/samverkan07.jpg
author:   lv
header:
  teaser: "/assets/img/samverkan07.jpg"
---
Konsultkooperativet växer med ännu en stjärna. Vi är otroligt glada över att få välkomna [Linda Vitell](/cv/lindavitell) till oss!

> *Jag har en passion för mina uppdrag som brukar smitta av sig*

![Full-width image](/assets/img/samverkan07.jpg){:.lead}

## Linda, beskriv kort din bakgrund

Jag har arbetat som chef och projektledare i 15 år i stora och medelstora bolag med ansvar för globala team med internationella leveranser som inneburit omfattande förändringsinitiativ.

## Hur är du som person?

Jag är engagerad, målmedveten och prestigelös. Jag har en passion för mina uppdrag som brukar smitta av sig. Jag tycker om tempo och vill framåt.

> *Det föddes en önskan om att hitta en balans mellan arbetsliv och privatliv*

## Vad fick dig att ta steget att bli egen företagare?

Jag hade jobbat som chef och projektledare under 12 år och trivts jättebra med det. Det var viktigt att "göra karrär" genom att klättra i positioner och hela tiden få mer ansvar, fram tills att jag fick barn och började få andra prioriteringar i livet. Det föddes en önskan om att hitta en balans mellan arbetsliv och privatliv som jag tidigare inte känt något behov av. Som egenföretagare och konsult kommer jag in i en organisation och bidrar med just det som jag är duktig på och tycker är roligt. Jag upplever det därför som mycket lättare att avgränsa mitt arbete och min arbetstid nu än tidigare. Jag upplever att det var mycket svårare att styra över min tid som anställd än som egenföretagare i och med att jag nu är med och sätter förväntningarna med kunden inför varje uppdrag. Men som alltid så är det ju svårt att säga nej till roliga uppdrag :) 

> *Det är en stor fördel att kunna kombinera mitt eget företagande med den gemenskap jag får från Konsultkooperativet*

## Vad var det som gjorde att du valde att ansöka om medlemskap i Konsultkooperativet?

För mig är det en stor fördel att kunna kombinera mitt eget företagande med den gemenskap jag får från Konsultkooperativet. Tillsammans får vi ett större varumärke och möjlighet till fler spännande uppdrag. Sen tycker jag det är otroligt stimulerande att befinna sig i ett nätverk med entreprenörer då jag själv har flera affärsidéer som jag hoppas få möjlighet att satsa på längre fram där medlemmarna i Konsultkooperativet ger mig ett spännande utbyte. Det är också viktigt att det är ett transparent och demokratiskt företag utan eget vinstintresse. Att det är ett konsultbolag som faktiskt ägs och drivs av alla egenföretagare som är anslutna. Det finns inga andra ägare som har mer att säga till om eller som tjänar pengar på oss medlemmar.

## Vad är dina förväntningar som medlem i Konsultkooperativet?

Att fortsätta vara egen men inte ensam :) Att vara en del av en bra gemenskap där vi som egenföretagare hjälper varandra och kan hitta möjligheter att tillsammans göra uppdrag. Att vi som är med delar med oss av nätverk, kompetens, erfarenheter och får hjälp med administration, marknadsföring och sälj. Jag har under mina år som chef anlitat många konsulter och hoppas att själv kunna bidra med erfarenheten från att sitta på ”kundsidan”.

## Vilken typ av uppdrag jobbar du helst med?

Jag älskar att få människor och organisationer att utvecklas vilket jag får göra i uppdrag som projektledare, förändringsledare och/eller interimschef. Jag har studerat beteendeetenskap och gillar att lista ut vad som motiverar andra människor, vilket jag brukar ha nytta av i dessa typer av uppdrag.

## Har du några certifieringar som du tycker du haft extra stor nytta av i dessa roller

Jag är certifierad [projektledare (PMI)](/tag/pmp) och förändringsledare (PROSCI) vilket är en fördel i konsultbranschen då det är en typ av kvalitétssäkring vad kunden kan förvänta sig.
